**Navrhovaný název práce:**
Detekce duplicit v geoprostorových datech společnosti CleverMaps 

**Předpokládaný cíl práce:**
Cílem práce je prozkoumat a otestovat současné metody pro detekci duplicit v datech a na základě analýzy výsledků doporučit nejvhodnější metody pro konkrétní sady geoprostorových dat poskytnutých společností CleverMaps.
Výsledná doporučení by měla společnosti CleverMaps pomoci v rámci zvyšování automatizace a zkvalitnění procesů kontrol kvality dat.

**Návrh metodiky řešení včetně identifikace zkoumaného vzorku:**
Na začátku práce bude provedena literární rešerše. Ta bude zaměřena na definování typů duplicit v datech a metod, pro jejich detekci. Zároveň s tím budou popsány i nástroje, které lze použít pro implementaci těchto metod.

Dále bude proveden rozbor datových sad poskytnutých společností CleverMaps, na základě kterého budou vybrány vhodné metody pro konkrétní datové sady.

Vybrané metody budou implementovány za použití vhodných současných nástrojů. Takto naimplementované metody budou dále testovány přímo na poskytnutých datových sadách. V této části tak budou zajištěny podklady pro analýzu výsledků a tvorbu doporučení.

Po implementaci a testování metod na poskytnutých datech budou analyzovány výsledky testů a bude vyhodnoceno a odůvodněno, které metody jsou pro poskytnuté datové sady nejvhodnější. 

V závěrečné části práce budou shrnuty doporučované metody pro detekci duplicit v datech a bude o nich diskutováno.